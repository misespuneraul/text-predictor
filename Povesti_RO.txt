Poveștile creează emoție. Ne poartă spre tărâmuri necunoscute, fascinante și surprinzătoare. Tărâmuri în care eroii și personajele negative se luptă pentru împlinirea dorințelor lor. Pentru o prințesă, pentru un loc sub soare, pentru existență. Magia unei povești surprinde sufletul unui copil, dar și al unui adult, pentru că, acesta din urmă se întoarce în copilăria sa, o copilărie cu multe vise.

Povestea are un rol important în creșterea și dezvoltarea armonioasă a copiilor. Pentru ei, cărțile și personajele devin buni prieteni. Dar este important ca ei să înțeleagă că o carte este și o sursă inepuizabilă de informație și că lectura frecventă îi va crea un drum lin și frumos în viață. Îi ajută să-și dezvolte încrederea în propriile forțe, să-și gestioneze emoțiile, să dobândească un vocabular complex și variat. Le dezvoltă gândirea analitică, imaginația, creativitatea. Îi relaxează!

Mihai Eminescu spunea despre poveste așa: „Poate e partea cea mai frumoasă a vieții omenești. Cu povești ne leagănă lumea, cu povești ne adoarme. Ne trezim și murim cu ele”.

Da, întâlnim povestea în orice clipă a vieții noastre, sub toate formele. În relație, în profesia aleasă, în familie.

Nu se poate compara nimic cu magia unei povești văzută prin ochii și sufletul unui copil! Povestea lasă o amprentă uimitoare asupra sufletului lui. Urmărește-i reacția în timp ce îi citești o poveste. Vei zări o bucurie nemărginită pe chipul lui.

Emoția trăită la auzul unei povești care-l fascinează, care-l plasează în interiorul ei, alături de personajele preferate sau de personaje de abia descoperite, este magică.

Basmul îl poartă pe cel mic pe tărâmuri necunoscute, fantastice. Fără a ști, el învață să depășească fricile pentru a rezolva problemele, pentru a merge mai departe. Ajută-l să se regăsească în pielea personajelor din basme și povești romănești 2017, în faptele băiețelului din povestea pepenelui uriaș sau în rolul eroului care salvează fiica împăratului din ghearele zmeului.

Citește-i celui mic înainte de somn una dintre cele mai frumoase povești scurte de adormit copiii.

În timp ce se plimba la marginea unui oraș, un ceasornicar bătrân zări un ceas la rădăcina unui stejar. Acest ceas avea limbi de aur și cifre din pietre prețioase, dar nu funcționa.

Ce făcu bătrânul? Îl luă acasă pentru a-l repara, dar avuse o surpriză. În acele vremuri, în fiecare ceas trăia un pitic care mișca roțile dințate și bătea cu un ciocănel, tic-tac, tic-tac. Dar acest ceas nu avea pitic. Bătrânul își aminti de îndată că avea un pitic luat de la un alt ceas ce fusese strivit de stăpânul lui din greșeală. Bucuros, bătrânul repară ceasul și îl așeză în vitrină sperând că vine proprietarul după el.

Într-o zi, în ceasornicărie intră împăratul și cumpără ceasul. Îl așeză în sala tronului punând doi ostași să-l păzească. Dar ce să vezi? Începând din acea zi, se petrecea ceva curios.

Cum la palat veneau boieri care se plângeau că-i necăjesc țăranii, împăratul îi invita timp de o oră să povestească ce suferințe au, dar de când a adus ceasul și boierii începeau să-și spună păsul, nu trecea un minut și ceasul arăta că ora pusă la dispoziție de către împărat trecuse.

Și uite așa, boierii plecau tare supărați. În schimb, când venea o văduvă învinuind boierul că o păcălește și fură de la ea, împăratul îi permitea să-și plângă oful doar o clipă. Dar clipa era văzută de ceasul cu limbi de aur ca una veșnică ce nu se mai termina până când văduva spunea tot ce avea pe suflet.

Văzând boierii toate acestea, s-au dus la împărat să se plângă că ceasul nu funcționează bine și că le face viața amară pentru că nu le dă răgaz să-și spună supărarea. Zis și făcut!

Împăratul auzind acestea, îl chemă pe ceasornicar să ia ceasul pentru a-l repara. Ceasornicarul ajuns acasă, scoase piticul și îl întrebă ce se întâmplă, la care acesta îi spuse că el are inimă care ține cu oamenii amărâți și nu îi plac boierii hrăpăreți! Și uite așa în funcție de cine vorbește în fața împăratului pune ceasul să meargă mai repede sau mai încet.

Meșterul îl înțelese pe piticul cel inimos de vreme ce și el avea inimă.

Acum ceasornicarul se gândea cum să rezolve problema. Apelă la alt ceasornicar care construi un pitic din fier, fără inimă, care să pună ceasul în mișcare. Așa că ceasul a fost dus la palat și așezat în același loc. A început din nou să bată ca și înainte, bucurându-i pe boieri și supărându-i pe nevoiași. În final, îmbătrânind piticii din ceasornice se mutară în țara poveștilor iar locul lor fuseră luat de pitici de fier, fără inimă.

În zilele noastre nu se mai cunosc ceasuri cu pitic sau cu inimă, ci doar cu arcuri, pendule sau digitale.

Îi poți spune tu celui mic mai multe despre bunătatea care se desprinde dintr-o inimă frumoasă citindu-i această poveste cu tâlc, dar și multe alte povești din basme și povești românești 2017Carte de povești pentru copii, precum Copilul cel isteț de Petre Ispirescu, Omul de piatră (poveste populară) și multe altele de care vă veți bucura împreună.

Nu ai idee cât de mult va conta la vârsta adultă!

Povestea ceasului cu inimă este doar una din poveștile pe care le vei găsi în această carte fabuloasă. Scrisă de Vladimir Colin surprinde prin bunătate, istețime și duioșenie.

Aceste povești îl motivează să viseze și să înțeleagă că totul este posibil în viață dacă lupți pentru ce-ți dorești.

40 de fabule care învață copiii despre dărnicie, iubire și blândețe. Îi învață să iubească oamenii, dar și animalele. Găina și ouăle de aur, Lupul și mielul sunt printre cele mai populare fabule pe care le poți citi împreună cu cel mic în această carte. Descoperă-le și citește-le prichindelului tău. Veți învăța împreună multe lucruri utile!

Găina cu ouă de aur a lui Esop, sclav și povestitor care a trăit în Grecia antică, ne spune povestea unui țăran și a soției sale care trăiau fericiți datorită unei găini pe care o aveau și care în fiecare zi scotea câte un ou de aur. Dar cei doi, cumva nemulțumiți, le trecură prin gând că găina avea mai multe ouă în burta ei. Astfel, într-o zi au tăiat-o și mare le-a fost surpriza când au văzut că nu era nimic în interior decât măruntaie. Și uite așa, au pierdut mica avere pe care găina le-o oferea zilnic.

Morala este următoarea: bucură-te de fiecare clipă frumoasă și reală a fiecărei zile, fără a încerca să-ți schimbi viața peste noapte, într-o singură și negândită zi.

Se spune că un tăietor de lemne nevoiaș avea șapte fii. Ultimul nu era mai mare de un deget, motiv pentru care i se spunea "Degețel". Copiii râdeau de el pentru că nu creștea deloc.

Când Degețel împlinise 7 ani, a izbucnit o foamete mare prin acele locuri, părinții hotărând să-și părăsească copiii ducându-i în pădure și lăsându-i acolo. Cum Degețel a auzit planul părinților, pe drumul care ducea în pădure, presără pietricele pentru a găsi drumul spre casă. Copiii au rămas în pădure, dar Degețel i-a dus pe toți acasă. Între timp, Ecus, un bogătaș trimitea bani familiei pentru mâncare.

Părinții s-au bucurat nespus la întoarcerea copiilor, dar când se termină banii au căzut iar în amărăciune. Din nou plănuiesc să-și ducă copiii în pădure, iar Degețel de data aceasta presară firimituri de pâine pe drum. Păsările au mâncat tot ce-a lăsat Degețel pe drum, iar copiii se rătăcesc prin pădure și ajung în casa unui căpcăun care avea 7 fete.

Căpcăunul avea o soție miloasă care le dădu de mâncare și-i băgă sub pat, dar acesta simți miros de om și descoperi copiii. Femeia reuși să-l înduplece pe uriaș să nu mănânce copiii așa repede, ci să-i pună la îngrășat înainte. Căpcăunul îi spuse soției să îi pregătească pentru a doua zi că o să vină cu prietenii și o să-i mănânce.

În noaptea respectivă, Degețel schimbă căciulile fraților cu coroanele de aur ale fiicelor căpcăunului. Căpcăunul ajunge acasă pe întuneric beat și taie gâtul fiicelor, iar Degețel își trezește frații și fug cu toții. Dimineața când se trezește, căpcăunul vede că lipsesc copiii și pornește după ei cu cizmele sale fermecate care făceau la un pas cât 20, dar obosit pe drum, acesta adoarme pe stânca sub care stăteau ascunși copiii. Degețel se strecoară în cizma uriașului și ajunge iar la casa căpcăunului unde îi fură cizmele și aurul. Plecă împreună cu frații lui spre casa părinților lor unde aceștia i-au primit extrem de fericiți. Astfel, familia s-a îmbogățit și nu au mai avut niciodată probleme cu hrana, trăind cu toții în îndestulare.

O poveste emoționantă, care te poartă prin multe stări sufletești și care-ți inundă sufletul de bucurie când finalul este atât de frumos!

Tom Degețel, Frumoasa din pădurea adormită și Cenușăreasa sunt doar câteva povești pe care ți le vei reaminti, citind cele mai frumoase povești de Fratii Grimm carte de povești pentru copii. Călătoria ta împreună cu cel mic spre alte meleaguri unde prinții salvează prințesele, iar palatele se ridică semeț până dincolo de nori, va fi una fascinantă. O carte cu imagini frumos colorate care însoțesc poveștile magice. Sunt povești scurte pentru bebeluși, dar și pentru copii de vârste mai mari.

Cartea ne spune povestea băiețelului pe nume Max care nu merge cu străinii, ci își așteaptă mama la locul de joacă, însă mama lui întârzie și nu știe ce să facă. Află tu ce face citind povestea.

Mai jos îl vei descoperi pe Oliver, un băiețel foarte înțelept. Este un personaj într-una din poveștile scurte pentru copiii de grădiniță care-ți va rămâne în suflet și care-l va ajuta pe cel mic să sedimenteze educația sănătoasă pe care tu i-o oferi.

A fost odată un băiețel pe nume Oliver care se plimba împreună cu mămica lui într-un parc. Cum parcul nu  se afla într-o zonă foarte populată, la acea oră nu erau mulți părinți cu prichindeii lor la plimbare și la joacă. Chiar și așa, Oliver și mama lui au ales să petreacă măcar o oră într-o zonă din parc unde era multă verdeață, pomi și, desigur, un loc minunat de joacă.

La un moment dat, în parc apare o prietenă de-a mamei băiețelului care începu să-și destăinuie una celeilalte grijile de peste zi. În acest timp Oliver se juca cu alți copii, dar se îndepărtă cam mult de mama lui, dar și de copii pentru că unul dintre ei aruncase mingea prea departe de locul de joacă.

De undeva, de pe o alee din parc se ivește un bărbat. Se apropie de copiii din parc, în special de Oliver care era mai aproape, singur și încercă să intre în vorbă cu el, dar băiețelul îl evita. De ce îl evita? Pentru că părinții lui îl învățase că nu este bine să intre în vorbă cu un străin în lipsa acestora.

Bărbatul încercă de mai multe ori să vorbească cu Oliver, dar fără succes. Văzând că nu reușește, se prefăcu că îi este rău, în speranța că băiețelul se va apropia de el. Dar Oliver, isteț și bine educat, alergă spre mama lui spunându-i că i s-a făcut rău unui bărbat. Mama ajunse în preajma bărbatului, dar realiză rapid că acestuia nu îi este rău așa cum dăduse de înțeles.

Văzând acestea, mama lui Oliver s-a gândit că bărbatul poate avea alte intenții, și atunci îl luă pe băiețel deoparte explicându-i că a făcut foarte bine alergând spre ea pentru a-i da de știre despre bărbat și că așa este bine să facă mereu, să nu intre în vorbă cu străinii. Fericiți că nu se întâmplase nimic rău, Oliver și mămica lui plecă la o înghețată.

De aici se desprind învățăminte care-l ajută pe cel mic să distingă binele de rău. Să nu creadă când străinii încearcă să se apropie și că întotdeauna trebuie să întrebe părinții.

Citește și Șoricelul cititor Max nu merge cu străinii Carte de povești pentru copii pentru o altă lectură interesantă și plină de învățăminte.

Este povestea unui băiețel care trăiește în estul Germaniei și a cărui copilărie nu este așa cum ar trebui să fie, iar părinții lui nu se bucură de libertate, așa cum nici un adult de acolo nu are parte de asta. Dar băiețelul are încredere că lucrurile se vor schimba, deoarece părinții lui au un secret, care ar putea fi biletul lor spre libertate. Oare vor reuși ce-și propun? Descoperă secretul citește cartea împreună cu cel mic.

Printre poveștile scurte de citit pentru copiii de clasa I, regăsim și o poveste impresionantă despre valori precum pacea și libertatea.

A fost odată o sabie prețioasă ce aparținea unui rege care își petrecea tot timpul la palat distrându-se. Într-o zi izbucni o dispută între acest rege și regele unei țări vecine, dispută ce se termină într-o declarație de război. Când auzi sabia prețioasă deveni foarte bucuroasă că putea să participe la prima ei bătălie adevărată. Astfel ar fi devenit renumită în toată împărăția, datorită curajului său.

Pe drumul ei spre frontul de luptă sabia se imagină ca fiind câștigătoarea multor bătălii. Dar când au ajuns, prima bătălie deja avusese loc iar sabia nu a putut decât să vadă rezultatul războiului. Ceea ce vedea nu avea nicio legătură cu ce își imaginase. Nu tu cavaleri în armuri strălucitoare, triumfători, nu tu arme strălucind în razele soarelui.

În schimb, toate săbiile erau rupte iar hoardele de bărbați înfometate și însetate. Aproape că nu mai aveau nimic de mâncare. Totul era acoperit de mizerie și de un miros dezgustător. Mulți dintre ei erau pe jumătate morți și împrăștiați pe pământ sângerând din cauza multor răni.

Văzând asta, sabia realiză că nu-i plac nici războaiele, nici bătăliile și decide că preferă să trăiască în pace și petrecând timpul în turnee și competiții. Așa că, în noapte dinaintea a ceea ce se credea că va fi bătălia finală, sabia încercă să găsească un mod prin care bătălia să nu mai aibă loc.

După un timp, sabia începu să vibreze. Începu cu un bâzâit ușor, dar care treptat creștea până când deveni un zgomot metalic asurzitor.

Săbiile și armura celorlalți soldați întrebă sabia regelui ce se întâmplă.

Aceasta le răspunse:

‘Nu vreau să aibă loc bătălia de mâine. Nu-mi place războiul’.

Una dintre ele o întrebă:

‘Nimănui nu-i place, dar ce putem face noi?’

Sabia regelui răspunse:

‘Vibrați și voi, la fel ca mine’, Dacă facem zgomot suficient, nimeni nu va putea dormi.’

Așa că armele începu să vibreze iar zgomotul deveni de nesuportat. Era atât de tare încât a ajuns pe câmpul dușmanului, iar armele de acolo cărora nici lor nu le plăcea războiul s-au alăturat protestului. În dimineața următoare, când trebuia să înceapă bătălia, nici măcar un soldat nu era gata de luptă. Nimeni nu reușise să închidă un ochi toată noaptea nici măcar regele sau generalii. Așa că își petrecu întreaga zi dormind.

Spre seară începu să se trezească și să amâne bătălia pentru a doua zi.

Oricum, armele conduse de sabia regelui și-au petrecut noaptea repetând cântecul păcii și din nou, niciun soldat nu reuși să se odihnească. Lupta se amână și în următoarele șapte zile.

În seara celei de-a șaptea zi, regii celor două armate s-au întâlnit pentru a discuta despre această situație. Amândoi erau furioși de la disputa anterioară, dar după ce au petrecut un timp împreună au început să discute despre nopțile nedormite, surpriza de pe fețele soldaților, confuzia dintre zi și noapte și despre situația amuzantă care s-a creat. Nu a durat mult până când amândoi au început să râdă, precum doi prieteni buni. Din fericire, ei au uitat de disputele vechi și-au pus capăt războiului, întorcându-se fiecare în regatul său, bucuroși că nu a avut loc nicio luptă și că și-au recâștigat prietenia. Acum au înțeles că lucrurile care i-au apropiat erau mult mai multe decât cele care i-au despărțit.

Și de atunci, din când în când, regii aveau să se întâlnească să vorbească despre experiențele lor ca regi.

O scurtă poveste despre pace și prietenie. Despre bunătate, acceptare și toleranță! Despre cooperare și bunăvoință! Asta va învăța cel mic dacă îi vei citi această poveste, dar și întâmplările din Zbor către libertate Carte de povești pentru copii, o poveste despre cum poți reuși în viață dacă planul tău este nobil.

O carte în care este descris râsul ca fiind leacul ideal al unei boli. O carte în care pacienți precum papagalul, crocodilul, au dureri și nevoie urgentă de un medicament prescris de doctorul Dolofănel. Dar ce face acest doctor pentru ca durerile pacienților care nu grăiesc să treacă? Descoperă împreună cu cel mic în Râsul este cel mai bun medicamentCarte de povești pentru copii.

Este una dintre poveștile amuzante scurte pentru copii care-l va încânta pe cel mic și va dori să-i citești mai multe.

A fost odată o maimuță isteață care trăia fericită într-un măr cu fructe roșii și suculente. Într-o zi, un crocodil înotase spre măr și îi spuse maimuței că a străbătut un drum foarte lung și că îi este foame. Maimuța i-a oferit câteva mere. Crocodilul se bucură mult și întrebă maimuța dacă mai poate primi câteva fructe. Din nou, maimuța generoasă îi mai oferi câteva mere.

Crocodilul se întoarse a doua zi. Și a treia. Și a patra. În curând cei doi au devenit foarte buni prieteni, discutând despre viețile, prietenii și familiile lor, așa cum fac prietenii. Crocodilul îi povesti maimuței că are o soție și că trăiesc de cealaltă parte a râului. Așa că maimuța darnică îi mai oferi câteva mere pentru soția lui.

Soția crocodilului iubea merele, astfel că l-a rugat pe acesta să-i promită că îi va aduce în fiecare zi. Între timp, prietenia dintre maimuță și crocodil devenise foarte puternică pentru că petreceau mult timp împreună. Soția crocodilului deveni geloasă și își puse în gând să pună capăt acestei prietenii.

Așa că s-a prefăcut că nu crede în prietenia soțului ei cu o maimuță, dar crocodilul încercă să o convingă că prietenia lor era adevărată. Soția crocodilului se gândi că din moment ce maimuța se hrănea cu mere atât de bune, carnea ei ar trebui să fie foarte dulce. Așa că l-a pus pe crocodil să invite maimuța la ei acasă. Dar crocodilul nu a fost prea încântat, spunându-i soției că ar fi prea dificil să poarte maimuța pe râu.

Dar cum soția lui era hotărâtă să mănânce carnea maimuței, s-a gândit la un plan. Într-o zi s-a prefăcut că este bolnavă, spunându-i crocodilului că își va reveni doar dacă va mânca o inimă de maimuță, așa cum îi spuse doctorul. Așadar, dacă soțul ei voia să o salveze trebuia să-i aducă inima bunului său prieten.

Crocodilul era îngrozit și se afla într-o dilemă. Pe o parte, își iubea prietenul. Pe de altă parte, nu putea să-și lase soția să moară. Soția îl amenință spunându-i că dacă nu-i va aduce inima maimuței, va muri. Așa că acesta plecă să invite maimuța să facă cunoștință cu soția lui. I-a spus maimuței că poate să stea pe spatele lui cât traversează râul. Maimuța a fost de acord.

Când au ajuns pe la jumătatea drumului, crocodilul a început să se scufunde. Maimuța speriată l-a întrebat de ce face asta. Crocodilul îi explică că avea să o omoare pentru a salva viața soției lui. Maimuța isteață i-a spus că va renunța fericită la inima ei pentru a salva viața soției lui, doar că și-a uitat inima în spatele mărului. Îi spuse crocodilului să se grăbească și să se întoarcă ca el să poată lua inima din spatele mărului. Crocodilul prostuț înotă înapoi la renumitul măr. Dar maimuța s-a urcat foarte sus pentru a fi în siguranță și îl rugă pe crocodil să-i spună soției sale rele că s-a măritat cu cel mai prost crocodil din lume.

Atât de multe generații de copii au avut partea de cele mai frumoase povești ale căror personaje ca Dorothy și Vrăjitorul din oz, Alice și Iepurele Alb, Black Beauty i-au fascinat pe deplin. Sunt povești clasice care vor dăinui pentru că fac parte din noi, ne reprezintă copilăria. Este o carte cu povești scurte pentru copii cu imagini sub formă de ilustrații captivante care-l va ține pe cel mic atent la cele mai mici detalii.

Povestea este despre viața unui cal pe nume Black Beauty, care începe cu viața sa în calitate de mânz aflat la casa unui stăpân cu inimă mare. Calul fericit aleargă, se joacă și primește sfaturi și lecții de la mama sa pe nume Ducesa, lecții despre bunătate, despre blândețe.

La 2 ani, calul asistă la moartea unui călăreț și a calului lui din cauza vânării unui iepure, experiență care-l îngrozește. La 4 ani, Black Beauty este antrenat de stăpânul său să ducă călăreți pe spate și să tragă de vagoane. După ce se obișnuiește cu sunetele drumului fiind trimis la o pășune aflată în apropierea drumului, calul este vândut lui Squire Gordon, de unde își primește și numele, având doar o copită albă și o stea albă pe frunte, restul fiind de un negru strălucitor.

Aici, Beauty se împrietenește cu ceilalți cai de la ferma noului stăpân. Dar pentru că familia trebuie să se multe într-o zonă mai caldă din cauza unor probleme de sănătate, Beauty este vândut de la proprietar la altul, până când nimerește un taximetrist pe nume Jerry Barker, un stăpân foarte bun. Dar acesta se îmbolnăvește și iar este vândut de câteva ori până ajunge din nou la un om rău.

Când Black Beauty cedează din cauza suprasolicitării este vândut la licitație unui fermier care-l îngrijește și îl face bine înainte de a-l vinde unei familii, vecină cu familia Gordon. Aici este îngrijit de un tânăr inimos, unde calul trăiește fericit până la adânci bătrâneți.

A fost odată un leu rău și foarte mândru, care se autoproclama  ca fiind regele junglei. În fiecare zi mergea să vâneze fără milă și omora multe animale pe care le transforma în hrana sa.

În curând, animalele începu să se îngrijoreze. Așa că au decis să se întâlnească și au ajuns la concluzia că dacă leul continuă așa, atunci nici un animal nu va supraviețui. Așa că s-au apropiat de leu și i-au făcut o propunere. În fiecare zi, animalele aveau să-i trimită leului în adăpost câte un animal, pentru ca astfel, toate animalele să trăiască liniștite tot restul zilei pentru că leul n-ar mai fi mers la vânat. Leului îi plăcu ideea.

Așa că, începând din ziua următoare, leul trebuia să aștepte în ascunzătoarea sa câte un animal ca hrană, ceea ce s-a și întâmplat pentru multe zile. În sfârșit venise rândul unui bătrân, dar înțelept iepure, care fuse obligat să devină hrana leului pentru acea zi.

Dar iepurele a decis că trebuie să se sfârșească această situație. Așa că, înainte de a ajunge la adăpostul leului, iepurele a ales un drum ocolitor și astfel a întârziat. Leul extrem de furios urlă la iepure și îl întrebă de ce a întârziat. Iepurele îi spuse că a fost alergat de un alt leu mai puternic, care se proclama ca fiind regele junglei.

Când leul auzi acest lucru s-a enervat foarte tare și-l rugă pe iepure să-i spună unde l-a văzut pe acel leu care se credea mai puternic decât el. Atunci, iepurele îl duse la o fântână și îi spuse leului că celălalt leu este înăuntru. Când leul se uită în interiorul fântânei își văzu propria reflecție în apă, dar a crezut că era celălalt leu. Răcnea de furie, iar reflecția făcu la fel. Extrem de supărat, leul sări în fântână să se lupte cu celălalt leu, dar și-a găsit sfârșitul din cauza prostiei lui.

Morala poveștii este că deseori, inteligența este mai importantă decât puterea fizică. Pentru mai multe învățăminte descoperiți împreună Fabulele lui Esop.

Poveștile scurte pentru bebeluși sau copiii de grădiniță, ori pentru copii de 5-6 și 8 ani, amuzante, cu morală sau pentru a fi citite înainte de somn sunt menite să aducă celui mic bucurie și emoție. Sunt menite să transforme copilăria în fundament pentru o viață de adult împlinit spiritual.

Citirea unei povești îți inundă sufletul cu tot soiul de trăiri, purtându-te printr-o serie de stări care te transpun în lumea personajelor, de unde revenim la realitate mai fericiți decât am plecat.

Este o lume care te transformă! O lume care poate schimba modul în care un copil percepe realitatea. O percepție care-l ajută să înțeleagă mai bine tot ce se întâmplă în univers.

A fost odată un duet doi frați, un băiat pe nume Hansel și o fetiță, Gretel, care trăiau cu tatăl, deoarece mama lor murise. Erau foarte săraci, dar fericiți. Însă, într-o zi, tatăl lor s-a recăsătorit cu o femeie foarte rea. Aceasta îi spuse soțului ei că trebuie să ducă copiii în pădure pentru că nu-și permiteau să-i hrănească.

Tatăl la început a refuzat, însă cu timpul se lăsă convins de femeia cea rea. Așa că în noaptea următoare, cei doi au luat copiii și îi duse în pădure. Cum Hansel știa despre planul lor deoarece îi auzise, strânse pietricele albe pe care le aruncă pe drum.

Mama vitregă cea rea împreună cu tatăl micuților i-a dus pe aceștia în pădure, după care s-au întors acasă. Dar Hansel și Gretel au găsit drumul înapoi spre casă datorită pietricelelor. Următoarea zi, mama vitregă decide să-i ducă din nou în pădure. Dar nu l-a mai lăsat pe Hansel să strângă pietricele albe, așa că micuții n-au mai găsit drumul spre casă și s-au pierdut.

Cum erau înfometați și obosiți, au început să meargă mai încet, dar ce să vezi? Au zărit în apropiere o casă din turtă dulce. Fericiți pentru descoperire, începu să mănânce din ea, dar între timp apăru o femeie bătrână care le spuse că va avea grijă de ei. La auzul acestei vești, Hansel și Gretel s-au bucurat tare, ei neștiind că această femeie era o vrăjitoare.

Vrăjitoarea l-a pus pe Hansel într-o cușcă și a început să-l îngrașe ca să-l poată mânca, iar pe Gretel a pus-o să facă toate treburile casnice.

Într-o zi femeia decise că este timpul să-l mănânce pe Hansel, așa că a pus-o pe Gretel să-i facă focul. Gretel trebuia să se gândească rapid la un plan ca să-și salveze fratele. Când focul s-a încins bine de tot, a chemat-o pe vrăjitoare și a rugat-o să vadă dacă a făcut bine.

Dar în timp ce vrăjitoarea verifica focul, Gretel a împins-o în flăcările mistuitoare, salvându-și astfel fratele. Iar cei doi frați au scăpat. Și-au făcut o căsuță pentru ei, și-au găsit fiecare perechea potrivită și au trăit fericiți toată viața.

A fost odată o steluță mică de tot, de mărimea unei insecte. Această steluță trăia în spațiu, lângă părinții ei care erau niște stele uriașe. Steluța era foarte curioasă și întotdeauna voia să știe totul despre orice. Își dorea foarte mult să călătorească să vadă tot ce se întâmplă în jurul ei, dar părinții nu o lăsau deoarece era prea mică pentru a pleca de una singură și îi spuneau mereu că va trebui să mai crească.

Într-o zi văzu o mică planetă albastră. Planeta i se părea atât de frumoasă, încât steluța uită de regulile pe care părinții ei le stabilise și plecă să vadă planeta de aproape. Dar a zburat atât de repede încât s-a rătăcit în scurt timp și nu a mai știut unde îi este casa.

Când a ajuns pe planeta albastră, care era, de fapt, planeta Pământ, oamenii și animalele au crezut că steluța era un licurici foarte strălucitor și toți voiau să o prindă. Steluța fugi cât putu de repede și se ascunse sub o frunză. Cei care au văzut frunza mișcându-se, au crezut că este o fantomă și au fugit mâncând pământul îngroziți de ceea ce văd. Mica steluță s-a distrat pe seama disperării lor, speriindu-i pe toți pe care îi întâlnea.

Cum mergea ea, ajunse pe un munte unde trăia un dragon uriaș. Mica steluță încercă să sperie și dragonul, dar ce nu știa ea era că dragonul mânca fantome. Și-a dat seama de asta când s-a simțit înconjurată de dragon și de flăcările ce ieșeau din gura lui spre ea. Din fericire era o steluță extrem de fierbinte, astfel că a reușit să scape de dragon și de gura lui plină de flăcări.

Oricum i s-a făcut o frică de moarte, iar asta în combinație cu tristețea cauzată de lipsa părinților, au făcut-o să plângă un timp, dar cum noaptea căzuse peste pământ, i-a venit o idee care ar putea să o ajute să-și găsească părinții. Plecă spre un munte foarte înalt și găsi un bolovan uriaș. Apoi, privind spre cer, s-a ascuns în spatele bolovanului, apoi a apărut iar, s-a ascuns iar, și tot așa.

Cum părinții ei erau foarte îngrijorați și o căutau peste tot, au văzut lumina propagată de mica steluță apărând, dispărând și iar apărând la distanță. Subit, ei zbură către ea. Așa că, mica stea a gustat din aventura sa și a învățat multe lucruri, dar nu a mai vrut să plece singură.

O poveste despre stelele minunate pe care le vedem pe cer și a căror existență este una fabuloasă. Citește-i celui mic despre Pământ, Lună și stele din Vreau să știu Stelele si planetele Carte povești pentru copii și ajută-l să-și găsească steaua preferată, să o denumească și să-și creeze propria poveste.

A fost odată un cuplu vârstnic, format dintr-un moşneag şi-o babă şi moşneagul avea o fată, şi baba iar o fată. Fata babei era slută, leneşă, ţâfnoasă şi rea la inimă, dar, pentru că era fata mamei, se alinta cum s-alintă cioara-n laţ, lăsând tot greul pe fata moşneagului. Fata moşneagului însă era frumoasă, harnică, ascultătoare şi bună la inimă. Dumnezeu o împodobise cu toate darurile cele bune şi frumoase. Dar această fată bună era horopsită şi de sora cea de scoarţă, şi de mama cea vitregă; noroc de la Dumnezeu că era o fată robace şi răbdătoare; căci altfel ar fi fost vai ş-amar de pielea ei.

Fata moşneagului la deal, fata moşneagului la vale, ea după găteje prin pădure, ea cu tăbuieţul în spate la moară, ea, în sfârşit, în toate părţile după treabă. Cât era ziulica de mare, nu-şi mai strângea picioarele; dintr-o parte venea şi-n alta se ducea. Ş-apoi baba şi cu odorul de fiică-sa tot cârtitoare şi nemulţumitoare erau. Pentru babă, fata moşneagului era piatră de moară în casă; iar fata ei, busuioc de pus la icoane.

Şi mergând mai departe, iaca părul grijit de dânsa era încărcat de pere, galbene ca ceara, de coapte ce erau, şi dulci ca mierea. Părul, văzând pe fată, şi-a plecat crengile-n jos şi ea a mâncat la pere şi şi-a luat la drum câte i-au trebuit.